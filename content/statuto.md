+++
title = "Statuto"
date = "2020-06-04"
+++

Statuto associazione NoiOpen approvato.


## ART. 1 – (Denominazione e sede)

È costituita, nel rispetto dell’ art. 36 e sgg. del Codice Civile l’associazione denominata: “NoiOpen” con sede presso il domicilio del Presidente pro tempore che verrà indicato pubblicamente sulle risorse online dell’associazione.

Il trasferimento della sede legale non comporta modifica statutaria, ma l’obbligo di comunicazione agli uffici competenti.
Le comunicazioni informatiche e i voti digitali a distanza (chat, email comune, pec, whatsapp, forum, documenti firmati e qualsiasi altra, testuale, audio o vocale) assolvono la forma scritta per ogni finalità di legge. Gli indirizzi usati dai soci e dagli organi sono il recapito elettronico ufficiale. In caso di modifica del recapito sar onere dell’interessato comunicarlo. Per il voto saranno ritenute valide, sufficienti e scritte le dichiarazioni di voto espresse da ciascuno con il proprio recapito/account sulla risorsa online dell’associazione.

## ART. 3 - (Soci)

Sono ammesse all’Associazione tutte le persone fisiche che ne condividono gli scopi e accettano il presente statuto e l’eventuale regolamento interno.

L’organo competente a deliberare sulle domande di ammissione è il Consiglio Direttivo.

Il diniego va motivato; domanda, diniego, accoglimento vanno comunicati ai soci tramite il canale online dell’associazione. Il richiedente, nella domanda di ammissione dovrà specificare le proprie complete generalità impegnandosi a versare l’eventuale quota associativa.

Ci sono 3 categorie di soci:
- ordinari: sono coloro che versano l’eventuale quota di iscrizione annualmente stabilita dall’Assemblea,
- sostenitori: sono coloro che oltre alla eventuale quota ordinaria, erogano contribuzioni volontarie straordinarie,
- benemeriti: sono persone nominate tali dall’Assemblea per meriti particolari acquisiti a favore dell’Associazione.

L’ammissione a socio è a tempo indeterminato, fermo restando il diritto di recesso.

L’associazione prevede l’intrasmissibilità e la non rimborsabilità della quota o contributo associativo ad eccezione dei trasferimenti a causa di morte e la non rivalutabilità della stessa.

## ART. 4 - (Diritti e doveri dei soci)

I soci hanno diritto di eleggere gli organi sociali e di essere eletti negli stessi.

Essi hanno diritto di essere informati sulle attività dell’associazione e di essere rimborsati per le spese effettivamente sostenute nello svolgimento dell’attività prestata solo su preventiva autorizzazione dettagliata. Nessuno puo’ sostenere spese o incassare a nome dell’associazione, se non gli organi preventivamente autorizzati.

I soci devono versare nei termini l’eventuale quota sociale e rispettare il presente statuto e l’eventuale regolamento interno, senza agire contro le finalità o le attività sociali.

Gli aderenti svolgeranno la propria attività nell’associazione prevalentemente in modo personale, del tutto volontario e del tutto gratuito, senza fini di lucro, anche indiretto, in ragione delle disponibilità personali.

## ART. 5 - (Recesso, decesso ed esclusione del socio)

Il socio può recedere dall’associazione mediante comunicazione scritta al Consiglio direttivo.

Il socio che contravviene ai doveri stabiliti dallo statuto può essere escluso dall’Associazione.

in caso di decesso il socio perde la qualifica di socio.
L’esclusione è deliberata dall’Assemblea a maggioranza dei votanti con voto segreto e dopo essere stata informata delle contestazioni e le giustificazioni dell’interessato.

È comunque ammesso ricorso al giudice ordinario.

## ART. 6 - (Organi sociali)

Gli organi dell’associazione sono:
- Assemblea dei soci,
- Consiglio direttivo, composto da soci,
- Presidente, scelto tra i soci,
- Collegio dei Revisori dei Conti (qualora l’assemblea lo istituisca),
- Collegio dei Probiviri (qualora l’assemblea lo istituisca).

Tutte le cariche sociali sono assunte a titolo gratuito.
